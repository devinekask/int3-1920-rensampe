# INT3-1920

Webshop voor Humo.

Opdracht:
Kies 1 boek uit de reeks van 10 boeken. Maak voor dit boek een dedicated webpagina in de vorm van een longread. Ontwikkel ook de webshop gelinkt aan de actie. Die webshop is niet in het thema van 1 specifiek boek, maar is overkoepelend en wordt toegevoegd aan de bestaande Humo website (humo.be).

Je bezoeker kan de titels van de andere boeken ontdekken en ziet dat dit deel uitmaakt van een grotere campagne. De webshop en de longread staan niet los van elkaar; je zorgt ervoor dat deze aan elkaar gelinkt worden.

Bepaal alle content aan de hand van je research. Start vanuit onderzoek naar je doelgroep. Je verdiept je in het thema van het boek en leert de mensen kennen die dergelijke boeken zouden kopen. Ga na hoe je deze mensen via een website kan verleiden om het boek helemaal te willen lezen.

Je mag hierbij delen van het verhaal op je website reeds prijsgeven. Kies hierbij bewust, maak je lezer nieuwsgierig zonder teveel te vertellen. Denk na vanuit welke invalshoek of kapstok je het verhaal zal aanbrengen, zodat je meer kan brengen dan een mooie wiki pagina.  Gebruik je digitale medium om het verhaal op een interessante, vernieuwende manier aan de lezer mee te geven. Denk hierbij een rijke visuele aankleding, interacties met de gebruiker in functie van het verhaal en je gekozen invalshoek. Anderzijds willen ze ook content bieden. Grotere stukken tekst moeten makkelijk leesbaar zijn en een deel van het verhaal vormen. De website en het boek versterken elkaar.  

Het merk ‘Humo’ moet subtiel aanwezig zijn in de longread van je gekozen boek: de gebruiker mag de link met Humo niet verliezen, maar de longread heeft een eigen uitgesproken sfeer.

De webshop moet wél naadloos opgaan in de huidige website van Humo en volgt dus de daar vastgelegde stijlkenmerken.

Je werkt zowel de longread als de webshop responsive uit. Een longread is uitermate geschikt om op een mobiel toestel te lezen; zet daar zeker op in! De sfeer is over alle schermen heen gelijk, maar ga bepaalde functionaliteiten/interactiviteit/… bewust gaan vertalen.

Je maakt wireframes en userstories van het responsive webshop gedeelte en test deze kritisch met minstens 2 personen.
